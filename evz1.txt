Decizie in caz de reactie anafilactica dupa prima doza de vaccin COVID-19
By Andreea Vlad Feb.
5th, 2021
Send to Kindle
Reactie anafilactica la vaccinul COVID-19? O persoana care a prezentat reactie anafilactica dupa administrarea primei doze de vaccin tip ARNm nu va mai primi a doua doza, anunta Agerpres.
In acest caz se recomanda reluarea imunizarii cu un alt ser, fabricat dupa o tehnologie diferita.
Informatia a fost anuntata, vineri, de Comitetul national de coordonare a activitatilor privind vaccinarea impotriva COVID-19 (CNCAV).
CNCAV a aprobat instructiunea privind vaccinarea in situatii speciale cu vaccin de tip ARNm.
Daca persoana careia i s-a administrat prima doza are contraindicatii temporare pentru cea de-a doua doza, administrarea rapelului va putea fi amanata.
Intervalul optim luat in calcul este de maximum 42 de zile.
In situatii exceptionale, rapelul poate fi administrat si dupa aceasta perioada.
In cazul vaccinului Moderna, intervalul optim de amanare a dozei de rapel este pana la 35 de zile, insa, in situatii exceptionale, rapelul poate fi administrat si dupa aceasta perioada.
De asemenea, daca o persoana prezinta reactie anafilactica dupa administrarea primei doze de vaccin tip ARNm nu va mai primi a doua doza.
In acest caz este recomandata reluarea vaccinarii cu un alt vaccin fabricat dupa o tehnologie diferita, subliniaza CNCAV.
Cum se va proceda in cazul persoanelor care au avut infectia?
Vaccinarea persoanelor care au fost infectate cu SARS-CoV-2 nu este contraindicata.
Totusi, imunizarea acestora se poate realiza dupa vindecare, se precizeaza pe platforma CNCAV.
In cazul in care o persoana dezvolta infectia dupa administrarea primei doze, va putea fi imunizata dupa vindecare.
Persoana respectiva va continua schema de vaccinare, fara reluarea primei doze.
In cazul decalajelor privind administrarea dozei a doua de vaccin, persoana programata va putea modifica data efectuarii rapelului.
Modificarea se va face direct in platforma electronica sau prin modalitatile valabile pentru programarea initiala.
Pentru situatiile in care cea de-a doua doza se administreaza accidental la mai putin de 21 de zile de la efectuarea primei doze, nu mai este necesara o doza de rapel.